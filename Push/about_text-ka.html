გამომძიებელ ჟურნალისტთა გაერთიანება “აი, ფაქტის”  მკითხველს სთავაზობს სიღრმისეული ჟურნალისტური კვლევის შედეგად მოპოვებულ ფაქტებზე დამყარებულ ინფორმაციას გადმოცემული სხვადასხვა ფორმით. ორგანიზაცია დაფუძნდა 2016 წლის 12 ივლისს OCCRPCaucasus-ის ბაზაზე.
<br><br>
“აი, ფაქტის” მიზანია შექმნას ხარისხიანი საგამოძიებო ჟურნალისტური პროდუქტი, დაეხმაროს კავკასიურ მედია საშუალებებს საინტერესო თემების პოვნასა და რეპორტინგში და სოციალური ქსელის საშუალებით საზოგადოებას ყოველდღიურად მიაწოდოს ინფორმაცია გადამოწმებული ფაქტების შესახებ. “აი, ფაქტის” უმთავრესი მიზანია დაეხმაროს ქართულ საგამოძიებო ჟურნალისტიკას განვითარებაში, გამომძიებელ ჟურნალისტთა საქმიანობის პოპულარიზებასა და სტანდარტის გაუმჯობესებაში. ორგანიზაციის გუნდი საქართველოში 2013 წლიდან ეწევა საგამოძიებო ჟურნალისტურ საქმიანობას OCCRP-სთან ერთად და თანამშრომლობს სხვადასხვა ქართულ და უცხოურ მედია საშუალებებთან. ორგანიზაციის ჟურნალისტები მუშაობდნენ “პანამის დოკუმენტებზე” და ამ მასალებზე დაყრდნობით 3 სტატია გამოქვეყნდა ქართულ მედია საშუალებებში, მათ შორის ნეტგაზეთზე და Democracy Freedom Watch-ის ინგლისურენოვან ვებ-გვერდზე; ტ/კ “იმედის,” “რუსთავი 2”¬სა და საზოგადოებრივი მაუწყებლის ჟურნალისტებმა მოამზადეს სატელევიზიო სიუჟეტები “აი, ფაქტის” მასალებზე დაყრდნობით.
<br><br>
თანამედროვე ქართულ მედიასივრცეში არ გვაქვს ონლაინ გამოცემა, რომელიც მხოლოდ საგამოძიებო ჟურნალისტურ სტატიებსა და პროექტებზე მუშაობს. საზოგადოებას კი ამ ტიპის ნამუშევრებზე მოთხოვნა აქვს, ვინაიდან  ჩვენს მიერ გამოქვეყნებული მასალები პოპულარულია და საზოგადოებრივი მსჯელობის საგანი ხდება. ხშირად გამომძიებელ ჟურნალისტთა ნამუშევრები მოიცავს ბევრ ერთმანეთთან დაკავშირებულ ფაქტებს, რომლებიც მკითხველისთვის რთულად აღსაქმელია. ქართულ მედია ბაზარზე ცოტაა ისეთი გამოცემა, რომელიც ჟურნალისტურ გამოძიებებს აკეთებს, კიდევ უფრო ცოტანი არიან ისინი, ვინც ამ გამოძიებებში ინფორმაციის გამოსახვის თანამედროვე (მულტიმედიურ) საშუალებებს იყენებენ. 
<br><br>
დღევანდელი საზოგადოებრივი ცხოვრება ასახულია დიდი მოცულობის მონაცემებში, რომელთა დამუშავება და საინტერესო ფორმით გამოსახვა ჟურნალისტისთვის განსაკუთრებული გამოწვევაა. ამასთან ერთად, თანამედროვე მკითხველი დღეს ინფორმაციას სოციალური ქსელიდან იღებს, თუმცა მისი ცხოვრების ტემპიდან გამომდინარე არ აქვს საკმარისი დრო ან ინტერესი, რომ დეტალურად გაეცნოს ვრცელ მასალას. ამიტომ, საჭიროა საგამოძიებო ჟურნალისტური მასალები და საინტერესო ფაქტები მკითხველს მივაწოდოთ მისთვის საინტერესო ფორმით, ლაკონურად და გასაგებად. ჩვენი ორგანიზაცია თანამშრომლობს როგორც აზერბაიჯანელ, ისე სომეხ ჟურნალისტებთან
<br><br>
„აი, ფაქტი“ის გუნდი ჟურნალისტურ გამოძიებებთან ერთად ცდილობს მოიძიოს ისეთი ფაქტები და მონაცემები სხვადასხვა პრობლემური თემის შესახებ, რომლებსაც სხვა მედია საშუალებების ჟურნალისტები და საზოგადოების წევრები გამოიყენებენ თავიანთ პროფესიულ საქმიანობაში ან ინფორმაციული მიზნით;
